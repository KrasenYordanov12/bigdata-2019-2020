Apache Flink е рамка за обработка на потоци от данни с отворен код, разработена от Apache Software Foundation, написана на Java и Scala. Flink може да бъде изпълнявано на произволни софтуерни приложения, свързани с потока от данни, с цел разпределяне на информацията. Apache Flink е познат с бързата обработка на big data (големи данни) и високата толерантност към грешки. Определящо за Apache Flink е работата с информация в реално време.
Apache Flink често се свързва с термина pipeline (data pipeline) – набор от свързани информационни единици, при които изходът на единият елемент е вход на следващият. Елементите от data pipeline често се обработват паралелно или през определен времеви период. Когато работи с data pipeline, runtime-а на Apache Flink включва изпълнението на Batch processing (процес, който може да се изпълнява без интеракция с крайния потребител). Runtime-а на Apache Flink поддържа изпълнението на итеративни алгоритми.

Data Set (dynamic)
От друга страна, Apache Flink е мощен инструмент за динамични компютърни изчисления над ограничени (bounded) и неограничени (unbounded) потоци от  информация.
Всяка информация се разглежда като поток от елементи. Транзакциите с кредитни карти, данните от различните сензори, машинните логове, взаимодействието между потребител и система, всичко това е информация, която се генерира като stream (поток).
Разлика между неограничени (unbounded) и ограничени (bounded) потоци от информация:
1.	Неограничените (unbounded) потоци имат дефинирано начало, но нямат дефиниран край. Те не прекратяват работата си и предоставят информацията в натурален вид. Неограничените потоци трябва постоянно да бъдат обработвани. Не е възможно да се чака за „пристигането“ на цялото количество информация, защото то е безкрайно. Обработката на такъв тип информация изисква елементите да бъдат предварително подредени в някакъв ред (най-често в реда, в който пристигат), за да могат да бъдат изследвани.
2.	Ограничените (bounded) потоци имат дефинирани начало и край. Информационните единици, които съдържат могат да бъдат обработвани, преди извършването на изчисления. За разлика от неограничените потоци, не е необходимо предварителна подредба, понеже елементите са краен брой и могат да бъдат сортирани по всяко време. Обработката на ограничени потоци от данни е още позната като batch processing.

Apache Flink превъзхожда с обработването на ограничени и неограничени потоци от  информация (Data Set). Прецизния контрол на време и състояние са предпоставки Flink да е съвместим с различни приложения, работещи с неограничени потоци. Ограничените потоци са вътрешно обработвани от алгоритми, конфигурирани специално за информация с фиксиран размер.
